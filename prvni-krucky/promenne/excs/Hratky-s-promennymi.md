## Hrátky s proměnnými  

Dbejte na to, aby proměnné měly vhodný název dobře naznačující, co je v které
z nich uloženo.

  1. Uložte do proměnné `herci` celočíselnou hodnotu udávající počet herců, kteří hrají v divadle. Do proměnné `platy` spočítejte celkové náklady divadla na platy herců, víme-li, že průměrný plat herce je 22 392 kč. 
  2. Do jiné proměnné s vhodným názvem uložte nějaké desetinné číslo, například velikost slevy na studentské vstupné. Do další proměnné uložte nějaký řetězec, například název nějakého představení.
  3. Zatímco jste dělali předchozí cvičení, do divadla přibyli dva noví herci. Aktualizujte tedy obsah proměnné `herci` a zařiďte, aby v proměnné `platy` byla správná hodnota nákladů. Zamyslete se nad tím co se stalo s hodnotou, která byla v proměnné `herci` uložena před tím.

